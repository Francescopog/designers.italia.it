---
layout: post
lang: it
excerpt_separator: <!-- MORE -->
title: "Conclusa la fase di consulatazione delle nuove Linee guida di design"
subtitle: "Dopo i passaggi previsti dal CAD, il testo verrà pubblicato in Gazzetta Ufficiale"
asset: <img class="u-sizeFull" src="/assets/images/posts/2021-01-27-news-viciniconnessi.jpg" alt="Un cittadino che utilizza una piattaforma di commercio online" />
date: 2021-06-17 10:00:00 +0200
pinned: false
nodate: false
homeBottomLink: false
homeHideCategories: true
date_prepend: "Articolo"
categories:
  - cittadini
  - pubblica amministrazione
  - Linee guida
---

<!-- MORE -->
Si è conclusa lo scorso 14 giugno la fase di consultazione pubblica delle nuove Linee guida di design per i servizi web della Pubblica Amministrazione. Un passaggio fondamentale, previsto dall’articolo 71 del Codice per l’amministrazione digitale (CAD), per **favorire la partecipazione di tutti i soggetti interessati** a progettare e realizzare servizi pubblici digitali, migliorando così la **trasparenza** e la qualità dei processi decisionali.

Sono oltre cinquemila, nell’ultimo mese, le visite alla pagina dedicata alla consultazione su [Forum Italia](https://forum.italia.it/c/documenti-in-consultazione/linee-guida-di-design-per-i-servizi-web-della-pa/81){:target="_blank" rel="noopener noreferrer"}. I commenti saranno adesso analizzati da un team di esperti dell’[Agenzia per l’Italia Digitale](https://www.agid.gov.it/it){:target="_blank" rel="noopener noreferrer"} e del [Dipartimento per la trasformazione digitale](https://innovazione.gov.it/dipartimento/){:target="_blank" rel="noopener noreferrer"}, che procederà ad eventuali integrazioni e modifiche delle nuove Linee Guida.

Il testo, una volta consolidato, verrà poi **trasmesso da AgID**, come previsto dalla disciplina, all’Autorità garante per la protezione dei dati personali, al Dipartimento per la Funzione Pubblica, al Ministero per lo Sviluppo economico, alla Conferenza unificata e alla Commissione Europea, per pareri e ulteriori possibili integrazioni. Al termine del processo, una volta **pubblicate in Gazzetta Ufficiale e sul sito dell’AgID**, le nuove Linee Guida entreranno ufficialmente in vigore.
